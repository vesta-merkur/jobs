# Produkt designer til Wise Home

Opslået maj 2018.

**Update juli 2018: Denne annonce er ikke længere aktiv**

## Om Wise Home

Wise Home er stiftet i 2016 og er på en mission for at gøre udlejningsejendomme intelligente gennem *smart home* teknologi. Målere og sensorer installeret i ejendommen kommunikerer trådløst med Wise Home og giver mulighed for at hjælpe den enkelte beboer til at opnå det bedst mulige indeklima, og giver udlejer mulighed for at lave fuldautomatiske fordelingsregnskaber. Og mange flere muligheder og integrationer er på vej.

Vi tror på at vi kan gøre en positiv forskel for både beboere og administratorer i boligforeninger, ejerforeninger og andre udlejningsejendomme. Gennem automatisering af manuelle arbejdsgange, let-forståelig datavisualisering og via en gennemtænkt brugeroplevelse. Det er dér, du kommer ind i billedet.

## Jobbet

### Wise Home søger en produkt designer med følgende kompetencer:

- Et godt greb om UX og lysten til at sikre den bedst tænkelige brugeroplevelse igennem hele Wise Home systemet
- Flair for godt web design, som både understøtter brugeroplevelsen og som sikrer et gennemgående venligt og professionelt udtryk

### Det er et plus hvis du har evner indenfor:

- Grafisk design til print — til messebannere, salgsark, brochurer og andre trykte materialer
- God forståelse for frontend udvikling, hvis ikke ligefrem kompetencerne til at tage del i udviklingen

Fortæl os meget gerne om din specifikke kombination af kompetencer der gør dig til den perfekte kandidat til at tage føringen på den visuelle stil og den gennemtænkte brugeroplevelse på Wise Homes webbaserede interface. Vi har en bred brugergruppe — professionelle ejendomsadministratorer, private udlejere, bestyrelser i ejerforeninger og tusindvis af lejere — som vi håber, at du har lyst til at involvere i designprocessen for at bygge et system, der bedst muligt letter deres hverdag.

Vi er en lille agil virksomhed og du kommer til at arbejde tæt sammen med et udviklerteam p.t. bestående af en frontend udvikler og en backend udvikler og sparre med virksomhedsens øvrige tre medarbejdere samt kunder og samarbejdspartnere.

## Vi tilbyder

- Fleksible arbejdstider
- Løn efter kvalifikationer
- Muligheden for at sætte et stærk præg på et produkt med stort markedspotentiale
- Et entusiastisk team fuld af gode idéer og en fornuftig tilgang til at udvikle værdifulde produkter

## Arbejdssted

Wise Home har base i Ry nær Aarhus — toget stopper lige uden for døren. Vi arbejder fælles fra kontoret flere dage om ugen og tilbyder derudover fleksibel arbejdstid og -sted.

## Kontakt

Kontakt Lasse, lead backend udvikler på Wise Home:

Lasse Skindstad Ebert  
tel: +45 31 27 04 40  
mailto: lasse@wisehome.dk

Se mere om Wise Home her:

http://wisehome.dk
